# R2S3. Logica del flux i regles del projecte

## Finalitat de la sessio

Esta sessio transforma el flux construït en `R2M1` i `R2M2` en una funcionalitat amb decisio real. Fins ara el servidor rebia dades, validava, reconstruia el formulari i guardava funcionalment el cas correcte. Ara ha d'aplicar una regla recognoscible del projecte i produir resultats diferents segons les dades rebudes o ja guardades.

L'objectiu no és afegir condicions, arrays o funcions perquè sí. El criteri és que la logica tinga efecte visible dins del producte: una decisio, classificacio, calcul, estat funcional o missatge diferent que l'alumnat puga explicar i provar amb dos casos.

Per evitar que el microrepte quede massa ambigu, `R2M3` demana una forma concreta de treball: crear una **llibreria pròpia mínima** del projecte, per exemple `src/regles.php`, `includes/regles.php`, `lib/funcions.php` o equivalent, carregar-la amb `require_once` o `include_once`, i posar allí almenys una funcio pròpia que aplique una regla del domini. No és encara arquitectura completa, però sí una primera separacio clara entre la pàgina que rep la peticio i el codi que decideix.

Al final de la sessio, cada alumne o parella ha de poder dir quina regla aplica el backend, quines dades utilitza, on està implementada i com es veu que el resultat canvia.

## Punt de partida real

`R2S3` no hauria de començar inventant un formulari nou. La decisio ha de nàixer del flux que ja es va orientar en `R2S1` i es va millorar en `R2S2`: una acció vinculada a la landing page i una dada classificada o guardada que ara permet decidir.

Si un equip arriba amb un formulari massa genèric, el primer pas de la sessio és reconduir-lo: identificar l'acció real del producte, ajustar el formulari mínim si cal i només després escriure la regla. Sense eixe pont, la regla quedarà com un exercici d'`if`, arrays o funcions desconnectat del producte.

## Encaix dins del Repte 2

- **Repte**: `R2. Processament bàsic, estat, autenticació i primera funcionalitat protegida`
- **Microrepte**: `R2M3`
- **Sessio**: `R2S3`
- **Duracio orientativa**: `3 hores`
- **Focus**: decisio significativa, array o estructura equivalent, funcio pròpia en fitxer separat, import amb `require_once` o equivalent, regla de domini i dos casos amb resultat diferent
- **No entra encara**: sessio, cookies, login, rols, autoritzacio, arquitectura MVC, persistencia formal com a centre del treball o refactoritzacio general

## Relacio amb RA i criteris de treball

| Element | Concrecio en el microrepte |
|---|---|
| `RA3.a` | ús de condicions i bifurcacions per decidir el comportament del servidor |
| `RA3.b` | ús de recorreguts o repeticions quan el flux treballe amb llistes, etiquetes, opcions o elements guardats |
| `RA3.c` | ús d'arrays o estructures equivalents per representar catalegs, regles o dades del flux |
| `RA3.d` | ús de funcions amb entrada, eixida i responsabilitat recognoscible |
| Organitzacio mínima | primera llibreria pròpia importada amb `require_once`, `include_once` o equivalent |
| Evidencia central | regla del projecte implementada en una funcio pròpia separada, amb dos resultats observables |
| Verificacio docent | execucio de dos casos, microcanvi sobre una condicio o funcio i explicacio del seu sentit funcional |

## Producte esperat

Una evolucio del flux de `R2M2` que incloga, com a minim:

- una regla escrita en llenguatge natural abans o junt amb el codi;
- continuïtat amb l'acció triada des de la landing i treballada en `R2M1`;
- una decisio significativa connectada a dades reals del formulari o del guardat funcional;
- almenys dos casos de prova amb resultat diferent;
- un array o estructura equivalent usada amb sentit, per exemple cataleg de valors permesos, llista d'elements, etiquetes, regles, prioritats o missatges;
- una funcio útil amb nom clar, parametres comprensibles i valor retornat o efecte explicable;
- un fitxer separat de funcions o regles pròpies del projecte carregat des del flux amb `require_once`, `include_once` o equivalent;
- resposta visible del sistema que canvie segons la regla;
- nota breu al `README`, issue o registre indicant la regla, els dos casos provats i on es veu el resultat.

La regla pot ser molt xicoteta, però ha de modificar el comportament del flux. És millor una regla curta, executada i defensable que una logica gran copiada i difícil d'explicar.

## Preparacio previa del professorat

Abans de la sessio convé tindre preparat:

- dos exemples de regles simples aplicables a dominis diferents;
- una mostra curta de conversio de regla natural a funcio o condicio;
- una mostra de fitxer `regles.php` o `funcions.php` importat amb `require_once`;
- un exemple d'array de valors permesos o cataleg;
- un exemple de dos casos de prova amb resultats diferents;
- una pauta per reduir regles massa grans a una decisio verificable;
- el criteri de tancament: no es valida el microrepte si la logica no afecta cap resposta visible.

Exemples de regles assumibles:

- en una tenda, `calcularEstatProducte($categoria, $confirmat)` retorna `visible`, `pendent` o `revisar`;
- en reserves, `calcularEstatReserva($placesDisponibles, $placesDemanades)` retorna `acceptada` o `pendent`;
- en incidencies, `calcularPrioritat($urgencia, $impacte)` retorna `baixa`, `mitjana` o `alta`;
- en publicacions, `calcularEstatPublicacio($teTitol, $teCos, $confirmada)` retorna `esborrany` o `publicada`;
- en activitats, `generarMissatgeActivitat($tipus, $edat, $places)` retorna un missatge diferent segons la regla.

### Forma mínima recomanada

La forma mínima recomanada és:

```text
public/
  formulari.php
src/
  regles.php
```

En `src/regles.php` o equivalent:

- un array de cataleg o valors permesos;
- una funcio pròpia amb nom de domini;
- una decisio que retorne un resultat.

En la pàgina del flux:

- `require_once __DIR__ . '/../src/regles.php';` o equivalent;
- crida a la funcio amb dades reals;
- mostra del resultat en la resposta.

## Seqüencia d'aula de 3 hores

### 0:00-0:20. Recuperacio del flux i tria de la regla

El professorat demana executar el cas correcte de `R2M2` i observar quines dades ja arriben i quines es guarden funcionalment.

Tasques:

- comprovar que el flux no ha canviat d'acció respecte de la landing i `R2S1`;
- identificar una dada del formulari que puga condicionar el comportament;
- identificar una dada guardada o reutilitzada que puga participar en la decisio;
- escriure una regla en una frase clara;
- acotar la regla a dos resultats comprovables.

Resultat del tram: cada equip té una regla mínima i dos casos previstos.

### 0:20-0:45. Modelatge docent

El professorat mostra un exemple curt:

- regla en llenguatge natural;
- fitxer separat importat amb `require_once`;
- array de valors o cataleg;
- funcio amb nom clar;
- condicio que retorna o prepara un resultat;
- dos enviaments amb resultats diferents;
- canvi menut en una condicio per observar l'efecte.

Resultat del tram: l'alumnat veu que arrays, funcions i condicions no són decoracio, sinó peces que fan explícita una regla del producte.

### 0:45-1:30. Implementacio de la regla

L'alumnat implementa la regla sobre el seu flux.

Tasques:

- connectar la regla amb dades reals de `$_POST`, del mecanisme equivalent o del guardat funcional;
- crear o adaptar un array de valors, opcions, regles o elements;
- crear un fitxer separat per a regles o funcions pròpies del projecte;
- importar-lo amb `require_once`, `include_once` o equivalent;
- implementar una funcio útil dins d'eixe fitxer;
- usar una condicio o recorregut que genere el resultat;
- mostrar el resultat en la resposta del servidor.

Resultat del tram: hi ha codi executable que pren una decisio i mostra una resposta diferenciada.

### 1:30-2:05. Dos casos de prova

L'alumnat prova la regla.

Tasques:

- executar un cas que active el primer resultat;
- executar un cas que active el segon resultat;
- comprovar que el resultat no ix d'un literal fix sense relacio amb les dades;
- revisar que el cas incorrecte de validacio continua bloquejant el flux si toca;
- ajustar missatges perquè el canvi siga visible.

Resultat del tram: la regla queda demostrada amb dos casos reproduïbles.

### 2:05-2:30. Revisio de qualitat minima

El professorat o una parella revisa la logica.

Pauta de revisio:

- la funcio té un nom que explica la seua responsabilitat?
- la funcio està en un fitxer separat de llibreria pròpia i s'importa des del flux?
- els parametres són dades del flux i no valors inventats?
- l'array representa un cataleg, llista o regla útil?
- la decisio canvia una resposta visible?
- hi ha duplicacio o confusio que convé reservar per a `R2M7`?

Resultat del tram: cada equip fa almenys un ajust de claredat o deixa anotada una millora futura.

### 2:30-2:50. Traçabilitat i documentacio minima

L'alumnat deixa rastre del que ha fet.

Tasques:

- actualitzar el `README`, issue o registre de treball;
- escriure la regla en una frase;
- indicar els dos casos provats i els resultats esperats;
- indicar quin array o estructura s'ha usat;
- indicar quin fitxer de llibreria pròpia s'ha creat o reutilitzat;
- indicar quina funcio concentra la regla o part de la logica;
- registrar ús d'IA si ha generat o transformat codi rellevant.

Resultat del tram: la regla es pot revisar sense dependre d'una explicacio improvisada.

### 2:50-3:00. Checkpoint docent

Cada equip mostra:

- la regla escrita;
- els dos casos amb resultats diferents;
- fragment de codi amb l'array o estructura equivalent;
- fragment de codi on s'importa la llibreria pròpia;
- fragment de codi amb la funcio;
- punt de la resposta on es veu l'efecte.

Pregunta de tancament: quina decisio pren ara el servidor que abans no prenia, i com ho demostres amb dos casos?

## Tasques concretes de l'alumnat

- Recuperar el flux funcional de `R2M2`.
- Triar una regla xicoteta però significativa del projecte.
- Escriure la regla en llenguatge natural.
- Implementar una decisio connectada a dades reals.
- Usar un array o estructura equivalent amb sentit.
- Crear una llibreria pròpia mínima en un fitxer separat.
- Importar-la amb `require_once`, `include_once` o equivalent.
- Crear una funcio útil per expressar o reutilitzar part de la logica.
- Provar dos casos amb resultat diferent.
- Documentar la regla, els casos i el codi principal.

## Evidencies minimes

| Evidencia | Minim acceptable |
|---|---|
| Regla del projecte | està escrita en una frase clara i connectada al domini |
| Continuïtat del flux | la regla ix de l'acció treballada en `R2S1` i `R2S2`, no d'un formulari nou |
| Dades reals | la decisio usa dades del formulari, del flux o del guardat funcional |
| Array o estructura | representa opcions, cataleg, llista, regles o elements del producte |
| Llibreria pròpia | hi ha un fitxer separat de regles o funcions importat pel flux |
| Funcio | està en la llibreria pròpia, té nom clar i encapsula una comprovacio, calcul, classificacio o preparacio útil |
| Dos casos | hi ha dos enviaments o situacions amb resultats diferents |
| Resultat visible | la resposta del servidor mostra la decisio presa |
| Documentacio | el repositori explica la regla i com repetir els dos casos |

## Criteris d'exit

El microrepte està aconseguit si:

- la logica no és ornamental;
- la regla té sentit dins del producte;
- el resultat canvia segons dades reals;
- l'array o estructura ajuda a representar una part del domini;
- la funcio està separada del fitxer que rep la peticio o renderitza la resposta;
- la funcio no és només un embolcall buit;
- l'import de la llibreria pròpia és necessari i s'usa realment;
- hi ha dos casos de prova reproduïbles;
- el codi continua respectant la validacio bàsica anterior;
- l'alumnat pot modificar una condicio o valor del cataleg i explicar l'efecte.

## Que no és suficient

- Afegir un `if` que sempre dona el mateix resultat.
- Crear una funcio que només crida una altra línia sense aportar claredat.
- Posar la funcio en el mateix fitxer del formulari sense cap separacio quan no hi ha cap justificacio.
- Fer `include` o `require` d'un fitxer que després no s'usa.
- Usar un array sense llegir-lo, recórrer-lo o consultar-lo.
- Fer que el resultat depenga de literals fixos i no de dades del flux.
- Escriure una regla al `README` que no està implementada.
- Afegir sessio, login o rols per evitar resoldre la logica del flux.
- Copiar una solucio gran amb classes o patrons que l'alumnat no pot explicar.
- Trencar el reintent o el guardat funcional de `R2M2`.

## Us de la IA

La IA es pot usar per:

- proposar exemples de regles segons el domini;
- ajudar a convertir una regla natural en condicio o funcio;
- revisar noms de funcions;
- revisar si la separacio en fitxer de llibreria és comprensible;
- suggerir casos de prova;
- detectar si una condicio no cobreix els dos camins.

Control obligatori:

- l'alumnat ha d'explicar la regla sense llegir codi generat;
- ha de crear almenys un cas de prova propi;
- ha de poder canviar una condicio, valor de l'array o retorn de la funcio i predir l'efecte;
- ha de poder explicar per què la funcio està en un fitxer separat i on s'importa;
- si la IA ha generat codi rellevant, s'ha de registrar breument al `AI log` o registre equivalent.

## Suport per alumnat amb més dificultat

Reduir el flux a:

- una regla amb dos resultats;
- un array de tres valors permesos;
- un fitxer `regles.php` o equivalent;
- una funcio que rep una dada i retorna una etiqueta o missatge;
- un `require_once` des del fitxer principal;
- una resposta visible amb el resultat;
- dos casos manuals documentats.

Frase guia: "No afegis més pantalles; fes que el servidor decidisca una cosa clara amb les dades que ja tens."

## Ampliacio per alumnat avançat

Si el minim ja està tancat, l'alumnat pot:

- afegir més casos de decisio sense perdre claredat;
- usar recorreguts sobre una llista guardada funcionalment;
- separar diverses funcions petites amb responsabilitats diferents;
- organitzar una llibreria pròpia amb més d'una funcio relacionada;
- acumular missatges o avisos en un array;
- documentar una taula de casos amb entrada, resultat esperat i resultat real;
- preparar quina dada temporal caldrà mantindre entre peticions en `R2M4`.

L'ampliacio no ha d'obrir encara autenticacio, autoritzacio ni refactoritzacio arquitectonica.

## Checklist de tancament

- [ ] He recuperat el flux funcional de `R2M2`.
- [ ] He escrit una regla del projecte en una frase clara.
- [ ] La regla usa dades reals del flux.
- [ ] He implementat una decisio amb efecte visible.
- [ ] He usat un array o estructura equivalent amb sentit.
- [ ] He creat un fitxer separat de regles o funcions pròpies.
- [ ] He importat eixe fitxer amb `require_once`, `include_once` o equivalent.
- [ ] He creat una funcio útil amb nom clar dins de la llibreria pròpia.
- [ ] He provat dos casos amb resultats diferents.
- [ ] Puc assenyalar en el codi on es pren la decisio.
- [ ] El reintent i el guardat funcional anterior continuen funcionant.
- [ ] El `README`, issue o registre explica la regla i els casos.
- [ ] Si he usat IA, he registrat què m'ha aportat i què he verificat.

## Connexio amb R2M4

`R2M4` només té sentit si `R2M3` deixa una decisio o resultat que puga formar part d'un flux continuat. La pregunta de pas és:

Quina informació temporal del teu flux o de la regla aplicada necessita recordar el sistema en la peticio següent?
